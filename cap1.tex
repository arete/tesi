\chapter{Fisica del neutrino}


\section{Cenni storici }
La fisica del neutrino, sia dal punto di vista sperimentale che
teorico, \`e una della aree più attive della fisica delle alte
energie. Diversi esperimenti hanno mostrato l'evidenza del
mescolamento tra autostati di interazione e di massa nel settore
leptonico, indice anche di una seppur piccola massa del neutrino.

La storia ebbe inizio attraverso lo studio dei decadimenti
$\beta$. Nel 1914 Chadwick \cite{Chadwick} dimostr\`o che lo spettro
degli elettroni nel decadimento $\beta$ è continuo. La cosa dest\`o
grande meraviglia alla luce del fatto che, se si descrive il processo
$\beta$ con la relazione ${}^AZ\rightarrow{}^A(Z+1)+e^-$, per la
conservazione dell'energia, l'elettrone deve lasciare il nucleo con
una energia ben definita. La continuità dello spettro richiedeva la
violazione del principio di conservazione dell'energia. Ellis e
Wooster \cite{Ellis}, nel 1927, trovarono che l'energia media liberata
nel decadimento $\beta$ è solo circa $1/3$ dell'energia permessa.
Nel dicembre del 1930 in un dissertazione a conferenza Pauli propose
una via di uscita per la conservazione dell'energia nel decadimento
$\beta$: l'esistenza di una particella neutra con spin $1/2$, il
neutrone. La sua massa doveva essere piccola ma non necessariamente
nulla. Dopo pochi anni Chadwick, studiando lo spettro della
radiazione neutra emessa nel processo
${}^9Be+\alpha\rightarrow{}^{12}C+n$, scoprì una particella, di
poco più pesante del protone, chiamandola neutrone. Dato che il neutrone
era troppo pesante per spiegare il decadimento $\beta$, Fermi
ribattezz\`o {\emph{neutrino}} la particella ipotizzata da Pauli

Nel 1934, E. Fermi \cite{Fermi} elabor\`o una teoria quantistica
del decadimento $\beta$ come interazione puntiforme in cui sono
coinvolte quattro particelle. Egli suppose che questa particella
neutra fosse un fermione, descritto quindi dall'equazione di Dirac.
In analogia con la struttura dell'interazione elettromagnetica, Fermi
assunse che l'ampiezza invariante dell'interzazione debole ,
responsabile del processo $n\rightarrow pe^- \bar{\nu_e}$, fosse di
tipo vettore-vettore con la seguente equazione:

\begin{equation}
\frac{G_F}{\sqrt{2}}(\bar{n}\gamma_{\mu} p)(\bar{\nu_e}\gamma_{\mu} e)
+ h.c.
\label{eq:Fermi}
\end{equation}

dove $G_F$ è una costante, dotata di dimensioni, che caratterizza
l'intensità dell'interazione.

Questa teoria permetteva anche il calcolo della sezione d'urto del
processo

\begin{equation}
\bar{\nu}_e + p \rightarrow e^+ + n
\label{eq:crosssection}
\end{equation}

sicch\'e Bethe e Peierls \cite{Bethe}, nel 1934, calcolarono la
sezione d'urto del neutrino con la materia: per $\bar{\nu_e}$ aventi
energia di pochi $MeV$ predissero una sezione d'urto di
$10^{-43}cm^2$.  Nel 1953, F. Reines e C. Cowan \cite{ReinesCowan}
rivelarono per la prima volta sperimentalmente anti-neutrini prodotti
dal reattore nucleare di Savannah River. 

Nel 1947, con la scoperta del
pione da C.F. Powell, si scoprì che il decadimento $\beta$ non è
l'unica sorgente di neutrini, ma che essi si osservano anche nei
decadimenti di pioni e kaoni. Nel 1962 si comprese che i neutrini
provenienti da pioni e kaoni sono di natura diversa da quelli
provenienti dal decadimento $\beta$. L.Lederman, J. Steinberger e
M. Schwartz presso l'acceleratore AGS di Brookhaven mostrarono che
questi neutrini interagendo danno luogo alla reazione $\nu n
\rightarrow p \mu^-$. Viene cioè prodotto un muone nello stato
finale anzich\'e un elettrone. Tali  neutrini vennero classificati
come neutrini muonici $\nu_\mu$, mentre quelli provenienti dal
decadimento $\beta$ lo vennero come neutrini elettronici $\nu_e$. Recentemente
l'esistenza di un terzo neutrino, da tempo sospettata, è stata
confermata sperimentalmente dalla collaborazione DONUT \cite{Donut}.
Si tratta del neutrino tauonico $\nu_\tau$, partner del leptone
$\tau$.

 La scoperta della non conservazione della parità nelle
interazioni deboli, ipotizzata da Lee e Young \cite{Lee} e verificata
per primo dall'esperimento di Wu~\cite{Wu}, stabil\`{\i} la natura
pseudo-vettoriale delle correnti deboli. Verso la fine degli anni '60 
S.  Glashow, A. Salam e
S. Weinberg elaborarono il cosiddetto Modello Standard (MS) il
quale unifica le interazioni elettromagnetich e deboli. Esso descrive con straordinario
 successo le proprietà e le
interazioni di tutte le particelle elementari osservate
sperimentalmente.

Il Modello Standard lascia comunque aperte
importanti questioni. In esso i neutrini sono trattati come
particelle prive di massa: la scoperta delle oscillazioni di neutrino
richiede, dunque, una estensione del MS con l'introduzione di nuovi
parametri in maniera da poter tener conto di tre neutrini massivi,
di tre angoli di mescolamento e di una fase di CP. Inoltre, i neutrini sono
il solo fermione fondamentale neutro e questo comporta che un termine
di Majorana può apparire nella Lagrangiana. In tal caso due ulteriori 
fasi, dette di Majorana, entrerebbero nell'estensione del MS.

\section{La massa del neutrino}
Nel Modello Standard minimale, il neutrino è una particella di Dirac
sinistrorsa \cite{Bohem}. Di conseguenza, a differenza dei fermioni
carichi che acquisiscono una massa diversa da zero attraverso il
meccanismo di Higgs, il neutrino resta a massa nulla. Tuttavia se si
ipotizza l'esistenza di un neutrino sterile destrorso, si può
costruire il seguente termine di lagrangiana:
\begin{equation}
L_\nu^{Dirac}=-(\bar{\nu}_R M_D\nu_L+\bar{\nu}_L M^\dag \nu_R)
\label{eq:lag_ster}
\end{equation}

dove $M_D$ è una matrice complessa $3\times 3$ e 
\begin{equation}
\nu_{L,R}=\begin{pmatrix}\nu_e\\\nu_\mu\\\nu_\tau\end{pmatrix}_{L,R}
\end{equation}

La diagonalizzazione di $M_D$ consente di scrivere
l'equazione~\ref{eq:lag_ster} in forma diagonale:
\begin{equation}
L_\nu^{Dirac} = -\sum_{k=1}^3 m_k\bar{\nu_k}\nu_k
\end{equation}

dove $\nu_k=\nu_{kL}+\nu_{kR}$ e 

\begin{equation}
\nu_{l}=\sum_{k=1}^{3}U_{lK}\nu_{k},~l=e,\nu,\tau.
\end{equation}

Pertanto i tre campi di sapore $\nu_{l}$ risultano essere combinazioni
lineari delle componenti sinistrorse degli autostati di massa. Una
immediata conseguenza di tale mescolamento è che i tre numeri
leptonici $L_e$, $L_\mu$ e $L_\tau$ non sono separatamente conservati,
come invece previsto nel Modello Standard. D'altra parte, si verifica
che la lagrangiana dell'equazione~\ref{eq:lag_ster} è invariante
rispetto a trasformazioni di fase globali, del tipo:
\begin{equation}
\nu_l\rightarrow e^{i\alpha} \nu_l, ~l\rightarrow e^{i\alpha}l
\end{equation}

con $\alpha$ indipendente dal punto $x$ dello spazio-tempo. Ciò si
traduce nella conservazione del numero leptonico totale
$L=L_e+L_\mu+L_\tau$. \\ Il neutrino è una particella elementare
elettricamente neutra. Tale proprietà comporta che essa possa essere
una particella di Majorana \cite{Majorana}: a differenza di una
particella di Dirac, una particella di Majorana non può essere
distinta dalla sua antiparticella, ovvero coincide con essa. In tale
ipotesi la lagrangiana si può scrivere
\begin{equation}
L_\nu^{Majorana}=-\frac{1}{2}(\bar{\nu}^C_L M_M^L \nu_L +\bar{\nu}_R^C
M_M^R \nu_R+h.c.)
\label{eq:lag_maio}
\end{equation}

ove $M_M^L$ e $M_M^R$ sono matrici simmetriche $3\times3$. Tutti i
termini che compaiono nella (\ref{eq:lag_maio}) violano la
conservazione del numero leptonico di due unità. Pertanto, con
l'introduzione nella teoria di termini di massa di Majorana, il doppio
decadimento $\beta$ risulta essere un processo permesso.

Se ci si limita a considerare $(L_\nu^{Majorana})_L$, dalla
diagonalizzazione della $M^L_M$ mediante una matrice unitaria $U$:
\begin{equation}
M^L_M \rightarrow m=U^\dag M^L_MU,~m_{kj}=m_k\delta_{kj}
\end{equation}

si ottiene

\begin{equation}
(L_\nu^{Majorana})_L=-\frac{1}{2}\sum^3_{k=1} m_k\bar{\chi_k}\chi_k
\end{equation}
con $\chi_k= U^\dag \nu_{k}$ e

\begin{equation}
\nu_l=\sum_{k=1}^3 U_{lk}\chi_{k}
\end{equation}
 Anche in questo caso, i campi di sapore sono sovrapposizioni delle
 componenti sinistrorse degli autostati di massa. A differenza di
 quanto avviene per il termine di massa di Dirac, il termine di massa
 di Majorana non può essere generato mediante il meccanismo di Higgs
 nell'ambito del modello standard minimale, ma richiede una estensione
 del settore scalare con l'introduzione di un tripletto di campi di
 Higgs, al fine di preservare la rinormalizzazione della teoria.




\section{Oscillazioni di neutrino}
Il modo diretto per la misura della massa del neutrino è attraverso lo
studio della cinematica dei processi deboli in cui il neutrino si
trova nello stato finale. I limiti cinematici sulla massa del neutrino
sono ottenuti da:

\begin{itemize}
\item{Misura del punto finale dello spettro del decadimento $\beta$
del trizio: $m_{\nu_e} <2.3~eV/c^2$}
\item{misura dell'energia e della quantit\'a di moto del muone
prodotto nel decadimento del pione a riposo: $m_{\nu_\mu}<190~KeV/c^2$},
\item{misura dell'energia totale e della quantit\'a di moto del pione
prodotto nei decadimenti adronici del $\tau\rightarrow
N\pi+\nu_\tau$,$m_{\nu_\tau}<18.2~MeV/c^2$.}
\end{itemize} 

Da questi risultati emerge che la massa dei neutrini, se non nulla,
è almeno 5 ordini di grandezza più piccola di quella dei
rispettivi partner leptonici. La comprensione del perché le masse
dei neutrini sono così piccole ha posto sempre maggior interesse
nello studio delle oscillazioni di neutrino.

Nel caso di neutrini massivi, non c'è nessuna ragione per cui gli
autostati di massa devono coincidere con gli autostati di sapore. Gli
autostati di massa dell'Hamiltoniana di un neutrino libero sono

\begin{equation}
|\nu_i(t,\vec{x})>=e^{-ip_ix}|\nu_i(0,\vec{0})>,~~~~~p_i^2=m_i^2
\end{equation}


dove $i=1,2,3$ \`e l'indice degli autostati di massa. Due autostati
sono collegati tra di loro mediante la trasformazione unitaria

\begin{equation}
|\nu_\alpha\left>\right.= U_{\alpha_i}|\nu_i>
\end{equation}

dove $U_{\alpha i }$ sono gli elementi della matrice di mescolamento
dei neutrini. 

I neutrini sono prodotti e rivelati in un sapore definito. Non
necessariamente l'autostato di sapore coincide con quello di massa.
Per semplicit\`a assumiamo solo due famiglie di neutrini: $\nu_e$ e
$\nu_\mu$ e due corrispondenti autostati di massa, $\nu_1$ e
$\nu_2$. Un neutrino elettronico può essere decomposto in termini
degli autovalori di massa $\nu_1$ e $\nu_2$ come
\begin{equation}
|\nu_e>= \cos\theta|\nu_1>+\sin\theta|\nu_2>
\end{equation}

dove $\theta$ è l'angolo di mescolamento che parametrizza la matrice $U$. Lo
stato del neutrino muonico, ortogonale al precedente, è descritto
\begin{equation}
|\nu_\mu>= -\sin\theta|\nu_1>+\cos\theta|\nu_2>
\end{equation}

Assumendo che i neutrini si propagano come onde piane, lo stato
originario del neutrino elettronico si evolve come

\begin{equation}
|\nu(t,\vec{x})>=\cos\theta e^{-ip_1x}|\nu_1>+\sin\theta e^{-ip_2x}|\nu_2>
\end{equation}
Assumendo il neutrino ultrarelativistico, dopo una distanza $L$ nella
direzione $z$ i fattori di fase diventano
$p_ix=E_it-\vec{p_i}\vec{x}\simeq(E_i -p_{z,i})L$. 

Si ha
$E_i-p_{z,i}=(E^2-|\vec{p}|^2)/(E_i+p_{z,i})\simeq m_i^2/2E$ dove
$E_1\simeq E_2 \simeq E $ e $E_i\simeq |\vec{p}|$. Quindi

\begin{equation}
|\nu(L)>=\cos\theta e^{im_1^2L/2E}|\nu_1>+\sin\theta e^{-im_2^2L/2E}|\nu_2>
\end{equation}

Dopo semplici passaggi algebrici, la probabilità che questo stato resti
un neutrino elettronico è data da

\begin{equation}
P_{ee} = 1 - sin^2{2\theta}sin^2{\left( \dfrac{\Delta m^2 L}{4E}
\right)}
\label{eq:osci_2flavee}
\end{equation}
dove $\Delta m^2=m^2_2-m^2_1$ è la differenza al quadrato delle masse
dei neutrini. Si riscrive talvolta la probabilità di transizione
in termini della lunghezza di oscillazione $l_{osc}$, definita da
\begin{equation}
\pi \dfrac{L}{l_{osc}} = \dfrac{\Delta m^2 L}{4E} = 1.267
\left( \dfrac{L}{km} \right) \left( \dfrac{\Delta m^2}{eV^2} \right) 
\left( \dfrac{GeV}{E} \right)
\end{equation}
Essa è uguale alla distanza tra due minimi o massimi della probabilità
di transizione (si veda la figura~\ref{fig:two_flavor}).

La probabilità che dopo una distanza L si osservi un 
$\nu_\mu$ invece di un $\nu_e$ è data da

\begin{equation}
P(\nu_e \rightarrow \nu_{\mu}) = \sin^2{2 \theta}
\sin^2 {\left(\pi\frac{L}{l_{osc}}\right)}
\label{eq:osci_2flav}
\end{equation}

\begin{figure}[!tbp]
\begin{center}
\includegraphics[height=6cm,width=8cm]{eps/osc.eps}
\caption{Oscillazione di neutrini nel modello a due sapori. }
\label{fig:two_flavor}
\end{center}
\end{figure}




\begin{figure}[!tbp]
\begin{center}
\includegraphics[height=6cm,width=8cm]{eps/osc1.eps}
\caption{$P_{e\mu}$ in funzione di $L$ per valori fissati di
$E$, $\Delta m^2$ e $\sin^2 2\theta$. }
\label{fig:osci_fixed}
\end{center}
\end{figure}


Le probabilità di transizione descritte dalle equazioni \ref{eq:osci_2flavee} 
e \ref{eq:osci_2flav}
dipendono da due parametri. Il primo, $\theta$, non dipende dalla distanza
percorsa dal neutrino; $sin^2{2\theta}$ descrive l'ampiezza di
oscillazione dei neutrini. L'ampiezza è massima (uguale a uno) quando
l'angolo di mescolamento è $\theta=45°$, che quindi corrisponde al
mescolamento massimo. Quando $\theta=90°$, gli autostati di sapore
sono allineati con gli autostati di massa, il che corrisponde al
mescolamento minimo.  Il secondo fattore oscilla con il tempo, ovvero
la distanza $L$ percorsa dal neutrino. La fase del seno è
proporzionale alla differenza della massa degli autostati, $\Delta
m^2/4E$ e alla distanza $L$. Quindi per avere un'apprezzabile
probabilità di transizione il termine di fase non deve essere troppo
piccolo.


 \section{Oscillazioni a tre sapori}
Per tre sapori di neutrino, la matrice di mescolamento è definita come
\begin{equation}
\begin{pmatrix}
\nu_e\\
\nu_\mu\\
\nu_\tau
\end{pmatrix}= \begin{pmatrix}U_{e1}&U_{e2}&U_{e3}\\ 
U_{\mu1}&U_{\mu2}&U_{\mu3}\\U_{\tau1}&U_{\tau2}&U_{\tau3}
\end{pmatrix}\begin{pmatrix}
\nu_1\\ \nu_2\\ \nu_3
\end{pmatrix}
\end{equation}
dove gli elementi devono soddisfare la condizione di unitariet\`a
 della matrice. Possiamo rappresentare gli elementi in termini di tre
 angoli di mescolamento $\theta_{12}$, $\theta_{13}$, $\theta_{23}$ e
 di una unica fase ineliminabile $\delta$ tramite le seguenti
 trasformazioni:

\begin{eqnarray}
\frac{|U_{e2}|^2}{U_{e1}|^2}&\equiv&\tan^2\theta_{12}\\
\frac{|U_{\mu3}|^2}{|U_{\tau3}|^2}&\equiv&\tan^2\theta_{23}\\
U_{e3}&\equiv&\sin\theta_{13}e^{-i\delta}
\end{eqnarray}

Possiamo utilizzare le convenzioni $m^2_2 > m_1^2$, e $\Delta
m^2_{12}<<|\Delta m^2_{13}|$. In questo caso abbiamo tre osservabili:
$\Delta m^2_{12}$, $|\Delta m^2_{13}|$ e il segno di $\Delta
m^2_{13}$. Il segno positivo di $\Delta m^2_{13}$ implica
$m^2_3>m^2_2>m_1^2$, definita anche gerarchia normale delle masse. Un
segno negativo implica $m^2_3<m^2_1<m^2_2$ definita gerarchia inversa
delle masse. Le due differenti gerarchie di massa sono mostrate in
figura~\ref{fig:mass_ger}.


\begin{figure}[!tbp]
\begin{center}
\includegraphics[height=6cm,width=8cm]{eps/3nuspic.eps}
\caption{Gerarchia delle masse dei neutrini.}
\label{fig:mass_ger}
\end{center}
\end{figure}

I recenti dati sperimentali sull'oscillazione dei neutrini danno
indicazione per un rapporto $\Delta m^2_{12}/|\Delta m^2_{13}\lesssim
1/30$. La probabilità di oscillazione può essere scritta
come
\begin{equation}
P_{\alpha\beta}=\delta_{\alpha\beta}+A^{sol}_{\alpha\beta}
sin^2\left(\frac{\Delta
m^2_{12}L}{4E}\right)+A^{atm}_{\alpha\beta}\sin^2\left(\frac{\Delta
m^2_{13}L}{4E}\right)+ F^{int}_{\alpha\beta}(L,\Delta m^2_{12},\Delta
m^2_{13})
\end{equation}

In particolare, la probabilit\`a di sopravvivenza dei neutrini muonici
\`e data da:
\begin{equation}
P_{\mu\mu}\simeq 1-4|U_{\mu3}|^2(1-|U_{23}|^2)
\sin^2\left(\frac{\Delta m^2_{13}L}{4E}\right)
\label{eq:osci_atm}
\end{equation}
 Come vedremo questa probabilit\`a \`e rilevante per lo studio delle
 oscillazioni dei neutrini atmosferici.

Per la sparizione di (anti)neutrini di tipo elettronico (come quelli
provenienti dal reattore presso cui si è svolto l'esperimento CHOOZ)
si ha:
\begin{equation}
 P_{ee}\simeq
 1-4|U_{e3}|^2(1-|U_{e3}|^2)\sin^2\left(\frac{\Delta
 m^2_{13}L}{4E}\right)
\label{eq:osc_chooz}
\end{equation}

Essendo piccolo il valore misurato dell'angolo di mescolamento
$\theta_{13}$ ($\sin^2\theta_{13}\leq 0.047$, le oscillazioni
tra le famiglie 1-2 e 2-3 sono praticamente disaccoppiate e quindi le
equazioni~\ref{eq:osc_chooz} e \ref{eq:osci_atm} sono simili a quelle
trovate nel modello a due sapori.

Fino ad ora, abbiamo discusso
esclusivamente delle oscillazioni di neutrino nel vuoto. Per
comprendere le recenti osservazioni sperimentali ottenute dallo studio
dei neutrini solari ed atmosferici, alcune parole devono essere dette a
proposito delle oscillazioni di neutrino nella materia. Se il neutrino
si propaga nella materia, come accade quando esso attraversa il sole o
la terra, il fenomeno dell'oscillazione può significativamente
differire rispetto al caso del vuoto. La materia può aumentare il
mescolamento dei neutrini e la probabilità di oscillazione nella materia
può essere grande anche se l'angolo di mescolamento nel vuoto è molto
piccolo: questo fenomeno è noto come effetto
Mikheyev-Smirnov-Wolfenstein (MSW). L'effetto è dovuto alle
differenti interazioni dei tre sapori di neutrini nella materia. Tutti
i sapori di neutrino interagiscono con gli elettroni, protoni e neutroni del mezzo
tramite interazioni di corrente neutra, mentre solo i $\nu_e$
interagiscono tramite correnti cariche con gli elettroni presenti. 

\section{Neutrini solari}
Il primo esperimento a produrre evidenza in favore dell'oscillazione
di neutrino fu una ricerca di neutrini solari condotta nella miniera
di Homestake nei primo anni 70 \cite{Homestake}. L'energia del sole \`e
sostanzialmente prodotta nelle reazioni dei cicli
nucleari $pp$ (fig.~\ref{fig:pp_cycle}) che producono neutrini di
tipo elettronico. Il flusso di $\nu_e$ solari \`e stato calcolato in
diversi modi nell'ambito del cosiddetto Modello Solare Standard \cite{MSS}. Tutti
questi calcoli si accordano piuttosto bene e le loro predizioni sono
anche confermate da misure di eliosismologia.  Dopo l'esperimento di
Homestake, altri esperimenti hanno misurato il flusso dei neutrini
elettronici di provenienza solare usando diverse tecniche sperimentali
e con diverse soglie di energia. I risultati di tali esperimenti
riportano un deficit rispetto alle predizioni che si aggira dal 30 al
60\%. Questo costituì il cosiddetto problema dei neutrini solari.

\begin{figure}[!tbp]
\begin{center}
\includegraphics[height=16cm,width=14cm]{eps/ciclopp.ps}
\caption{Ciclo $pp$ diviso in tre sottocicli. }
\label{fig:pp_cycle}
\end{center}
\end{figure}
Dagli esperimenti Homestake~\cite{clorine}, Gallex~\cite{gallium},
Super-Kamiokande~\cite{SK} e SNO~\cite{sno} risulta ora stabilito in
maniera convincente che il deficit di $\nu_e$ solari osservati implica
nuova fisica nel settore dei neutrini. Escludendo neutrini sterili e
interazioni non convenzionali, tale deficit pu\`o infatti essere
spiegato dall'ipotesi di oscillazioni nel canale $\nu_e
\rightarrow \nu_{\alpha}$, dove $\nu_{\alpha}$ \`e una combinazione
lineare di $\nu_{\mu}$ e $\nu$. Negli esperimenti citati queste
oscillazioni si manifestano come una ``sparizione'' di $\nu_e$, che
sostanzialmente portano a una misura dei parametri $\theta_{12}$ e
$\Delta m^2_{12}$.

Grazie all'uso di acqua pesante e quindi di un bersaglio contenente deuterio,
l'esperimento SNO ha inoltre permesso di
paragonare le frequenze delle interazioni di corrente carica e neutra,
in particolare sono state utilizzate per queste osservazioni reazioni
di corrente carica accessibili solo ai $\nu_e$ e reazioni di corrente
neutra accessibili a tutti e tre i sapori (\cite{ccsno} e
\cite{ncsno}). Confrontando il rapporto osservato delle interazioni di
corrente carica su quelle di corrente neutra con quello atteso, SNO ha
confermato che il deficit di neutrini solari \`e dovuto alle
oscillazioni di neutrini $\nu_e$ in altro sapore e non ad una cattiva
predizione del modello solare.  Nel settembre 2003 sono stati
pubblicati nuovi risultati di SNO ottenuti aggiungendo sale all'acqua
pesante del loro rivelatore in modo da aumentare la sensibilit\`a al
canale di corrente neutra. I risultati precedentemente ottenuti sono
stati confermati \cite{sno} con accuratezza maggiore: attualmente le
transizioni di $\nu_e$ sono confermate con un livello di significanza
statistica di oltre 5$\sigma$.

L'esperimento CHOOZ~\cite{chooz} ha ricercato la sparizione di
$\bar{\nu}_e$ utilizzando un reattore nucleare. I suoi risultati sono
combinati con quelli degli esperimenti di neutrini solari. Tali
risultati portano a dare un limite superiore sull'angolo $\theta_{13}$
($sen{\theta_{13}} < 0.10$ al 90\% CL) sicch\'e viene tuttora
considerato nullo. La sua misura è uno dei temi dominanti delle
ricerche future. 

L'esperimento KamLAND~\cite{kamland} ha ricercato
oscillazioni di neutrini su lunga base nella regione di masse di
interesse per i neutrini solari, rivelando antineutrini prodotti da
reattori situati sul territorio giapponese. I risultati hanno
confermato le osservazioni dei neutrini solari migliorando
notevolmente la misura dei parametri di oscillazione. In
figura~\ref{fig:lma} \`e riportata la regione dei parametri di
oscillazione che emerge dall'analisi combinata di CHOOZ, KamLAND e dei
neutrini solari. La soluzione a grandi angoli di mescolamento LMA-I
\`e chiaramente preferita dai dati. Recentemente KamLAND
\cite{Kamland} ha pubblicato nuovi risultati ottenuti con un aumento
di statistica. Sono stati osservati 258 eventi di $\bar{\nu}_e$ contro
365.2 eventi attesi in assenza di oscillazioni di neutrino. KamLAND
non solo \`e stato in grado di scegliere la regione LMA preferita ma
ha potuto significativamente restringere la corrispondente regione dei
parametri di oscillazione ottenendo:
$$\Delta m_{12}^2 =7.9^{+0.6}_{-0.5}\times
10^{-5}eV^2~~~~~~~~~~~tan^2\theta_{12}=0.40^{+0.10}_{-0.07}$$

\begin{figure}[!tpb]
\begin{center}
\includegraphics[height=16cm,width=14cm]{eps/LMA-I-II.eps}
\caption{Analisi globale dei esperimenti CHOOZ, KamLAND e dei neutrini
  solari nella regione dei parametri $\theta_{12}$ e $\Delta
  m^2_{sun}$. }
\label{fig:lma}
\end{center}
\end{figure}

\section{Neutrini atmosferici}


I neutrini atmosferici sono neutrini e antineutrini di tipo
elettronico e muonico prodotti nelle cascate adroniche indotte dai
raggi cosmici primari nell'atmosfera terrestre. La principale
produzione di neutrini avviene attraverso la seguente catena:
\begin{equation}
\begin{array}{lllll}
p(\alpha, ...)+Air&\rightarrow &\pi^{\pm}(K^{\pm})&+ & X  \\
&   &\pi^{\pm}(K^{\pm})&\rightarrow
&\mu^{\pm}+\nu_{\mu}(\bar{\nu}_{\mu})\\
& & & &\mu^{\pm}\rightarrow e^{\pm}+\nu_{e}(\bar{\nu}_{e})+
\bar{\nu}_{\mu}(\nu_{\mu})
\end{array}
\label{eq:atm_neut_chain}
\end{equation}

Dalla reazione \ref{eq:atm_neut_chain} possiamo aspettarci di avere
due neutrini o antineutrini muonici per ogni neutrino o antineutrino
elettronico. La prima generazione di rivelatori, NUSEX, Soudan, IMB,
Frejus e Kamiokande ha misurato il rapporto tra $\nu_\mu /\nu_e$ atteso
dal MonteCarlo e quello misurato, ovvero il doppio rapporto:
\begin{equation}
R(\nu_\mu/\nu_e)\equiv
\dfrac{[(\nu_{\mu}+\bar{\nu}_{\mu})/(\nu_e+\bar{\nu}_e)]_{data}}{[(
\nu_\mu+\bar{\nu}_{\mu})/(\nu_e+\bar{\nu}_e)]_{MC}}
\end{equation}

Soudan, IMB e Kamiokande hanno misurato un valore
inferiore a quello atteso compatibile con una ipotesi di
oscillazione. La discrepanza tra il valore atteso e quello misurata va
sotto il nome di anomalia dei neutrini atmosferici. Oltre a questa
anomalia, Kamiokande ha anche dato una prima importante indicazione di una sua dipendenza
azimutale, collegabile a una diversa distanza tra la produzione dei neutrini nell'atmosfera
e la loro osservazione nel rivelatore.  Questa osservazione fornì una ulteriore indicazione 
di oscillazioni di neutrino.

Una seconda generazione di esperimenti,
SuperKamiokande~\cite{SKa}, Soudan-2~\cite{soudan2} e
MACRO~\cite{macro} ha condotto approfondite osservazioni di
 questo fenomeno e studiato il
deficit in relazione all'azimuth di provenienza del neutrino.
 Questi esperimenti hanno utilizzato
diverse tecniche per identificare il leptone dello stato finale in
interazioni di corrente carica di neutrino. Soudan-2 e MACRO hanno
usato un rivelatore calorimetrico tracciante. SuperKamiokande, tuttora in funzione, usa un
rivelatore di luce Cherenkov in acqua. Questi esperimenti hanno
confermato la spiegazione dell'anomalia dei
neutrini atmosferici in termini di oscillazioni di
neutrino.  

In particolare, Superkamiokande ha evidenziato una chiara
discrepanza rispetto alle predizioni fatte in assenza di oscillazioni
 nella distribuzione dell'angolo azimutale per
eventi con presenza di un muone, mentre nel caso di eventi con
elettrone non si osserva alcuna discrepanza. Questa è una
evidenza che l'anomalia dei neutrini atmosferici è una
conseguenza di una oscillazione, presumibilmente $\nu_\mu \rightarrow \nu_\tau$ 
vista l'assenza di apprezzabili anomalie nel flusso di $\nu_e$ (fig. \ref{fig:sk}).

\begin{figure}[!tpb]
\begin{center}
\includegraphics[height=16cm,width=14cm]{eps/SK.eps}
\caption{Distribuzione del coseno dell'angolo azimutale ottenuta da Super Lamiokande per eventi con elettrone (sinistra) ed eventi con muone (destra). La linea rossa \`e la distribuzione attesa in assenza di oscillazioni, mentre la linea verde rappresenta il caso di oscillazioni $\nu_\mu\rightarrow\nu_\tau$ con mescolamento massimale e $\Delta m^2_{23}=2.5\times~10^{-3}~eV^2$.}
\label{fig:sk}
\end{center}
\end{figure}

I risultati di SuperKamiokande sono stati riprodotti indipendentemente
da un esperimento con fascio di neutrini terrestri:
K2K~\cite{k2k}. In tale esperimento, neutrini di energia media di
1.3 GeV sono inviati sul rivelatore di Superkamiokande, a una distanza di 250 Km
dal luogo di produzione dei neutrini. La figura~\ref{fig:skk2k}
\begin{figure}[h]
\begin{center}
\includegraphics[height=16cm,width=14cm]{eps/SK_K2K.eps}
\caption{Oscillazioni nel canale $\nu_{\mu} \rightarrow \nu_{\tau}$:
  limiti alle regioni dei parametri $\theta_{23}$ e $\Delta
  m^2_{atm}$ provenienti dagli esperimenti SuperKamiokande e K2K. }
\label{fig:skk2k}
\end{center}
\end{figure}
mostra le regioni dei parametri consentiti in base ai dati degli
esperimenti K2K e SuperKamiokande. K2K ha prodotto un rafforzamento  del
limite superiore sulla differenza di masse. La figura~\ref{fig:k2knew}
\begin{figure}[h]
\begin{center}
\includegraphics[height=16cm,width=14cm]{eps/SK_K2K_proj_dm2.eps}
\caption{Oscillazioni nel canale $\nu_{\mu} \rightarrow \nu_{\tau}$:
sono riportati i limiti su $\Delta m^2_{atm}$ vincolando
$\theta_{23}$. I dati sono di K2K e SuperKamiokande.}
\label{fig:k2knew}
\end{center}
\end{figure}
mostra i limiti sui valori consentiti di $\Delta m^2_{atm}$ eliminando
la dipendenza da $\theta_{23}$, ovvero assumendo $sen^2{2\theta_{23}}
= 1$. Il fit globale ai dati di K2K e SuperKamiokande mostra un andamento
pressoch\'e quadratico di $\Delta \chi^2 \equiv \chi^2 -\chi^2_{min}$
in funzione di $\Delta m^2$ fino a circa 3$\sigma$, con un minimo per $\Delta m^2$ = $2.6
\times 10^{-3}$eV$^2$. Il valore preferito per $sen^2{2\theta_{23}}$ \`e
$1.00^{+0.00}_{-0.05}$. 

\section{L'esperimento LNSD}
L'esperimento LSND (Liquid Scintillator Neutrino Detector), progettato
per la ricerca di $\bar{\nu_\mu} \rightarrow \bar{\nu_e}$, ha
riportato nel 1995 un eccesso di eventi con elettrone sul fondo
stimato, dando un'interpretazione di questo risultato in termini di
oscillazioni di neutrino. Questa interpretazione comporta
l'introduzione di una terza frequenza di oscillazione associata ad uno
o più neutrini sterili. Tuttavia questa ipotesi non è ancora supportata
da altri esperimenti. L'esperimento MiniBoone presto fornirà un
chiarimento sul segnale visto da LNSD.

\section{Sintesi dei risultati e prospettive future}


Analisi combinate dei dati sperimentali evidenziano l'oscillazione di
neutrini con i seguenti valori dei parametri dati con intervallo di
confidenza a 3 sigma, 
\begin{itemize}
\item{$0.22 < \sin^2\theta_{12} < 0.38$, da neutrini solari}
\item{$0.32 < \sin^2 \theta_{23} < 0.68$, da neutrini atmosferici}
\item{$\sin^2\theta_{13}\leq 0.047$, da neutrini atmosferici e CHOOZ}
\item{$7.1 < \Delta m^2_{12} < 9.1 eV^2$, da KamLand e SuperKamiokande}
\item{$1.5 < |\Delta m^2_{13}| < 3.6 eV^2$, da neutrini atmsferici e K2K}
\end{itemize}
Questi risultati sono riassunti nella figura~\ref{fig:som_data}.

\begin{figure}[p]
\begin{center}
\includegraphics[height=6cm,width=8cm]{eps/summary.eps}
\caption{Proiezione delle regioni dei parametri di
oscillazioni. $\Delta \chi^2 = \chi^2 -\chi^2_{min}$.}
\label{fig:som_data}
\end{center}
\end{figure}


L'analisi mostra che lo scenario sperimentale delle oscillazioni di
neutrino lascia aperti importanti quesiti. Una particolare attenzione
va rivolta alla piena comprensione del segnale di oscillazione
proveniente dai neutrini atmosferici. In questo quadro si
inseriscono i programmi di ricerca con fasci di $\nu_\mu$ prodotti da
acceleratori e con esperimenti a $long~baseline$, cioè con $L/E$
relativamente grande. 

Le osservazioni di SuperKamiokande hanno come plausibile
origine una oscillazione $\nu_\mu\rightarrow\nu_\tau$. Un esperimento
che riveli direttamente una apparizione di $\nu_\tau$ è, quindi, di grande
importanza per confermare questa ipotesi. L'esperimento MINOS sul fascio NuMI del Fermilab negli USA 
si ripromette di misurare con maggiore precisione i parametri di oscillazione, ma potrà vedere
solo un effetto indiretto e cioè un apparente eccesso di interazioni
di corrente neutra rispetto a quanto atteso in un fascio di neutrini
puramente muonici. L'esperimento OPERA sul fascio CNGS dal CERN al
Gran Sasso ha l'ambizioso obiettivo di osservare l'apparizione di $\nu_\tau$,
 attraverso l'osservazione
diretta della loro interazione per corrente carica e del decadimento del $\tau$ prodotto.








