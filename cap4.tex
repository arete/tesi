\chapter{Localizzazione dei vertici}

Considerate la caratteristiche del fascio CNGS (sec. \ref{sec:cngs}),
il numero atteso di interazioni di neutrino è di circa 50 al
giorno. Il muro e il mattone in cui è avvenuta una interazione sono
individuati grazie alle informazioni dei rivelatori elettronici. Il
mattone viene quindi rimosso e da esso viene staccato il porta-CS con
i CS ad esso collegati.  Il numero di CS non è ancora definito del
tutto: si potranno avere uno o due CS. Le prove su fascio sono state
comunque fatte con due CS, soprattutto tenendo conto dell'alta densità
di tracce spurie nei fogli di emulsione per esse utilizzati.  Nel
testo successivo ci si riferirà pertanto a due CS.

I CS vengono sviluppati e su di essi viene effettuata una scansione
per la ricerca delle tracce prodotte nell'interazione di neutrino. Nel
caso di una interazione di corrente carica, viene analizzata una
regione di $5\times5 ~cm^2$ attorno alla zona predetta. Nel caso di
interazione di corrente neutra viene analizzata tutta l'area dei
CS. Se vengono ricostruite una o più traccie nei CS, si procede alla
rimozione del mattone corrispondente. L'analisi dei CS serve a meglio
localizzare l'interazione e a confermare se il mattone estratto è
quello corretto o se si deve procedere all'estrazione di un altro
mattone.

Prima di essere disassemblato per lo sviluppo delle emulsioni, il
 mattone estratto viene esposto a raggi cosmici in modo da accumulare
 un numero di tracce passanti adeguato per effettuare
 l'intercalibrazione tra i piatti. L'analisi del mattone viene
 effettuata mediante la procedura di Scan Back. Questa procedura
 consiste nell'inseguire a ritroso rispetto al fascio le tracce
 trovate nei CS, partendo dal foglio di emulsioni più a valle nel
 mattone.  Le tracce vengono ricercate in un intervallo angolare
 determinato in base all'accuratezza della predizione e tenendo conto
 della possibile distorsione delle emulsioni. In questo lavoro di tesi
 è stata studiata questa procedura e verificata la sua validità,
 mediante prove su fascio.



\section{La presa dati su fascio}

Per studiare come ricostruire vertici di interazioni mediante la
 procedura di Scan Back è stato realizzato un mattone con 56 celle di
 emulsioni e piombo, corredato da due CS situati a valle rispetto al
 fascio.

I fogli di emulsione utilizzati per queste prove su fascio sono state
trasportati in aereo dal Giappone fino in Italia, quindi hanno
accumulato una elevato flusso di cosmici. Per ridurre il numero di
tracce, prima dell'assemblaggio del mattone al CERN è stato effettuato
un processo di {\emph{refreshing }}. Il refreshing consiste nel
mantenere per alcuni giorni le emulsioni a una temperatura di $30°$ e
umidità relativa del $\sim 95\%$.  Questa procedura consente di
ridurre le immagini latenti accumulate.


Il mattone è stato esposto a un fascio di pioni con energia di 8 $GeV$
e con un'angolo di incidenza di $50~mrad$ nella proiezione $X$. Le
prove sono state effettuate utilizzando il fascio di pioni del CERN
PS.
\begin{figure}[tbp]
\begin{center}
\includegraphics[width=90mm,height=90mm]{eps/testbeam.eps}
\end{center}
\caption{Apparato per le prove sul fascio nel novembre 2004.}
\label{fig:teastbeam}
\end{figure}

\begin{figure}[tbp]
\begin{center}
\includegraphics[width=90mm,height=90mm]{eps/shower.eps}
\end{center}
\caption{Assorbitore di elettroni.}
\label{fig:shower}
\end{figure}

L'apparato utilizzato per le prove su fascio è mostrato in figura
\ref{fig:teastbeam}.  Per ridurre la contaminazione di elettroni, un
assorbitore di piombo è stato posto prima dell'ultimo magnete
(fig. \ref{fig:shower}). Per misurare il flusso di particelle e la
loro direzione sono stati utilizzati due piani di scintillatori e
camere a deriva.

La densità del fascio è stata posta a $0.1~ tracce/mm^2$ in maniera da
ottenere un giusto compromesso tra l'esigenza di lavorare in
condizioni di bassa densità, quanto più vicine alle condizioni di
OPERA, e quella di accumulare un numero sufficiente di interazioni per
poter effettuare questo studio. Dopo l'esposizione, i CS sono stati
subito sviluppati, mentre il mattone è stato esposto a raggi cosmici
per circa $6h$, in modo da accumulare un numero sufficiente di tracce
passanti per consentire l'intercalibrazione tra i piatti. La densità
di raggi cosmici nell'intervallo angolare di $-400 ~mrad \leq \theta
\geq 400~mrad$ è di circa $1$ traccia al $mm^2$. Successivamente il
mattone è stato disassemblato e i fogli di emulsioni sono stati
sviluppati.  Prima dello sviluppo viene impressa sulle emulsioni,
mediante l'uso di raggi X, una griglia utilizzata come riferimento
locale. Le posizioni delle tracce vengono misurate rispetto a questa
griglia, il che rende più semplice un successivo riposizionamento su
di esse.

Il mattone esposto al fascio è stato utilizzato per studiare la
procedura di Scan Back.

\section{Scansione dei CS e definizione del campione di predizioni}

Per definire il campione di tracce da inseguire, è stata effettuata
scansione su un'area di $25.9 ~cm^2$ nella parte centrale dei CS.

\begin{figure}[tbp]
\begin{center}
\includegraphics[width=90mm,height=90mm]{eps/cs_tx_ty.eps}
\end{center}
\caption{Distribuzione angolare delle tracce di base trovate nel foglio 
CS.}
\label{fig:cstxty}
\end{figure}

In figura \ref{fig:cstxty} è mostrata la distribuzione angolare delle
tracce di base nel primo CS. Si nota il picco angolare per
$\theta_X=50~mrad$ in corrispondenza del fascio di pioni. Nonostante il
refreshing, si è osservata una elevata densità di tracce, rispetto a
quella desiderata. La densità di tracce nei CS è di $26.2$ e $30.1$
tracce/$mm^2$, rispettivamente. Questa densità di tracce si riduce
notevolmente se si considerano le coincidenze tra i due CS. Infatti
durante il viaggio in aereo il mattone non era assemblato, dunque le
tracce accumulate su un foglio di emulsione sono scorrelate da quelle
accumulate sugli altri fogli. Richiedendo per le tracce la coincidenza
dei due CS la densità diventa 0.26 tracce/$mm^2$. Tale numero risulta
ancora essere troppo alto rispetto a quello desiderato. Il motivo è
che l'elevato fondo sui singoli fogli di emulsione porta a numerose
coincidenze casuali.

\begin{figure}[!tbp]
\begin{center}
\includegraphics[width=90mm,height=90mm]{eps/vtx09campione.eps}
\end{center}
\label{fig:vtx09campione}
\caption{Definizione del campione di predizioni per la procedura di
inseguimento.}
\end{figure}

\begin{figure}[tbp]
\begin{center}
\includegraphics[width=80mm,height=80mm]{eps/pred_ty_tx.eps}\includegraphics[width=80mm,height=80mm]{eps/pre_x_y.eps}

\end{center}
\caption{Distribuzione degli angoli  (sinistra) e delle posizioni (destra) delle predizioni.}
\label{fig:vtx09_tr3}
\end{figure}

Per una migliore purezza nella definizione del campione di predizioni,
si è ritenuto necessario utilizzare le tracce ricostruite oltre che
nei due CS anche nel primo piatto del mattone
(fig. \ref{fig:vtx09campione}). Intercalibrando e ricostruendo le
tracce nei tre piatti si ottiene una densità di
$0.17~tracce/mm^2$. In figura \ref{fig:vtx09_tr3} è mostrata la
distribuzione angolare del campione, formato da $433$ tracce. Questo è il campione 
 utilizzato per lo Scan Back.


\section{Procedura di Scan Back}

Una volta definito il campione di tracce di partenza, può avere
inizio la procedura di Scan Back. In ordine temporale, per ogni foglio di
 emulsione le operazioni da effettuare in tale procedura sono:

\begin{itemize}
\item{Scansione di un'area centrale di $1\times1~cm^2$, utilizzata per
effettuare l'intercalibrazione del foglio con il precedente.}
\item{Determinazione della zona di scansione per ogni predizione, tenendo
conto della trasformazione affine tra i piatti.}
\item{Scansione della zona da analizzare per ogni predizione (1 campo).}
\item{Ricerca e selezione del miglior candidato per ogni singola predizione.}

\end{itemize}

Queste operazioni vengono effettuate su ogni foglio di emulsione, dal n. 2
al n. 56, procedendo a ritroso rispetto alla direzione del fascio.
 Le tracce trovate su un foglio costituiscono le predizioni
per il foglio successivo.

In seguito all'esposizione del mattone ai
raggi cosmici, in un'area di $1\times1~cm^2$ sono presenti circa un
centinaio di tracce oltre a quelle del fascio. Questo numero è
sufficiente ad intercalibrare i due piatti. Una volta determinati i
parametri di allineamento tra un foglio ed il precedente, questi
vengono usati per calcolare il punto a cui estrapolare le
predizioni. Attorno a questo punto, per ogni predizione, come primo
prova si è effettuata la scansione di un'area di circa
$1\times1~mm^2$ ( $3\times3$ campi visivi). In figura
\ref{fig:view3x3} sono mostrate le distribuzioni dei residui tra la
posizione della traccia predetta e le tracce trovate. Si osserva
chiaramente che il segnale è ben definito entro un intervallo di 100
$\mu m$. Sulla base di questo risultato è stato possibile scegliere
un'area di scansione corrispondente ad un solo campo visivo.

\begin{figure}[tbp]
\begin{center}
\includegraphics[width=60mm,height=80mm]{eps/view3x3x.eps}
\includegraphics[width=60mm,height=80mm]{eps/view3x3y.eps}
\end{center}
\caption{Distribuzione della differenza in posizione 
tra  tracce predette e  candidate dopo una scansione di un'area di $1\times 1~mm^2$. Si nota che un'area corrispondente ad un campo di vista ($395\times300~\mu m^2$) \`e sufficiente a contenere il segnale entro oltre $3\sigma$. La distribuzione a sinistra \'e per la coordinata X, quella a destra Y espresse in $\mu m$.}
\label{fig:view3x3}
\end{figure}



\begin{figure}[tbp]
\begin{center}
\includegraphics[width=70mm,height=80mm]{eps/profx.eps}
\includegraphics[width=70mm,height=80mm]{eps/dycorr.eps}
\end{center}
\caption{Differenza della coordinata X (sinistra)  di
predizione e candidati in funzione della coordinata stessa della
predizione. Il grafico a destra mostra la  stessa distribuzione dopo la correzione per l'offset.}
\label{fig:res_pos}
\end{figure}

La figura \ref{fig:res_pos} mostra che i residui in posizione hanno
una dipendenza dalla coordinata a causa di effetti locali non ben corretti dal primo allineamento. 
Infatti, la trasformazione affine tra i piatti è stata calcolata utilizzando
una zona centrale all'interno dell'area di 25.9 $cm^2$ in
esame. La dipendenza evidenziata viene parametrizzata e corretta, ottenendo
una distribuzione dei residui centrata a zero, come mostrato in
\ref{fig:res_pos}.



Per la ricerca e selezione del miglior candidato è stato definito un
estimatore $\chi^2$ nel seguente modo:

\begin{equation}
\chi^2=\frac{\Delta\theta^2_x}{\sigma^2_{\theta_x}}+
\frac{\Delta\theta^2_y}{\sigma^2_{\theta_y}}+\frac{\Delta
x^2}{\sigma^2_x}+\frac{\Delta y^2}{\sigma^2_y}
\end{equation}


dove:
\begin{itemize}
\item{$\Delta\theta_x$ e $\Delta\theta_y$ sono le differenze angolari
nelle due proiezioni tra la traccia predetta e quella trovata.}
\item{$\Delta X$ $\Delta Y$ sono le differenze in posizione nelle due
proiezioni tra la traccia predetta e quella trovata.}
\end{itemize}

I valori delle $\sigma$, sia in angolo che in posizione, sono stati
ottenuti da fit gaussiani delle distribuzioni dei residui delle
rispettive grandezze. Inoltre per quanto riguarda
$\sigma_{\theta_x},\sigma_{\theta_y}$ è stato tenuto conto della
degradazione angolare della risoluzione tramite la seguente
parametrizzazione:
\begin{equation}
\sigma(\theta)=\sigma(0)\cdot(1+4\cdot|\theta|)
\label{eq:sigmapar}
\end{equation}
Per ogni predizione si considera il candidato avente il $\chi^2$
 minore. La scelta viene effettuata solo sui candidati aventi
 $\chi^2\leq 6~(99.9\%)$. La distribuzione del  $\chi^2$ \`e mostrata
 in figura~\ref{fig:chi2pred}. In figura \ref{fig:sigmay} sono mostrate le
 distribuzioni dei residui in posizione e in angolo tra le tracce
 predette e quelle del miglior candidato.

\begin{figure}[tbp]
\begin{center}
\includegraphics[width=60mm,height=80mm]{eps/predchi2.eps}
\end{center}
\caption{Distribuzioni del $\chi^2$ dei candidati.}
\label{fig:chi2pred}

\end{figure}

\begin{figure}[tbp]
\begin{center}
\includegraphics[width=60mm,height=80mm]{eps/sigma_dx.eps}
\includegraphics[width=60mm,height=80mm]{eps/sigma_dtx.eps}
\end{center}
\caption{Distribuzioni dei residui in posizione  (a sinistra espresso in $\mu m$) ed in angolo
(a destra espresso in $rad$) tra le tracce predette ed il miglior candidato ottenuto con
l'estimatore $\chi^2$.}
\label{fig:sigmay}
\end{figure}

La valutazione dei tempi di scansione nella
procedura di Scan Back è importante in relazione al grande volume di dati
 che OPERA deve analizzare.

 La scansione della zona
necessaria all'intercalibrazione tra i fogli richiede circa 10
minuti. Per ogni predizione sono invece necessari circa 5 secondi, di
cui circa 4 sono impiegati per la ricerca della superfice
dell'emulsione. Il tempo totale impiegato per la ricerca delle 433
predizioni è dunque circa 36 minuti. Questo tempo, durante la
procedura di inseguimento, diminuisce gradualmente per il ridursi del
numero di predizioni.

La ricostruzione delle tracce acquisite e la
ricerca per ogni predizione del miglior candidato richiede qualche
minuto di processamento. Tuttavia questo tempo non si somma ai
precedenti. Infatti questa operazione può essere effettuata mentre
il microscopio sta analizzando la zona necessaria
all'intercalibrazione. Ad esempio, mentre si effettua la ricostruzione
delle tracce trovate nel foglio n .2 sul microscopio viene già
posizionato il foglio n. 3 ed inizia la scansione necessaria
all'intercalibrazione tra i fogli n. 2 e n. 3.

Il tempo totale per l'analisi di ogni foglio di emulsione è risultato
essere di circa 40 minuti. Gran parte (circa  80\%) del tempo
impiegato in questa procedura consiste nella ricerca delle superfici
dell'emulsione. Una possibile soluzione per evitare la rivelazione
delle superfici ad ogni predizione \`e quella di acquisire i diversi
strati di emulsioni partendo dall'esterno dell'emulsione e finendo
nella base. Il prezzo che si paga, per mantenere lo stesso
campionamento negli strati sensibili delle emulsioni \`e quello di
dover fare un numero di campionamenti totale pi\`u elevato. Tale
algoritmo \`e in fase di studio. 

\section{Definizione di vertice}
Se per una determinata predizione non viene trovato nessun candidato,
la traccia viene proiettata sul foglio successivo. Se il candidato non
viene trovato per un numero di fogli consecutivi superiore a tre, si
assume che la traccia si sia arrestata ed essa non viene ulteriormente
inseguita nei fogli successivi. Il taglio a tre segmenti tiene conto
della efficienza di tracciamento. Infatti essendo l'inefficienza pari
a circa il 10\%, la richiesta dell'assenza di tre segmenti per
definire una traccia che si ferma corrisponde  a tollerare  un'inefficienza di
circa lo 0.1\%. 

\begin{figure}[tbp]
\begin{center}
\includegraphics[width=120mm,height=80mm]{eps/plpred.eps}
\end{center}
\caption{Distribuzione del numero di predizioni al variare del numero
del foglio.}
\label{fig:plpred}
\end{figure}
Utilizzando questa procedura, il campione iniziale di 433 predizioni è
stato inseguito fino al foglio 56, che come si è detto è quello più a
monte.  In figura \ref{fig:plpred} viene mostrato l'andamento della
distribuzione del numero di predizioni in funzione del numero di
foglio. Il numero di predizioni mostra un calo più marcato nei fogli
più a valle rispetto alla direzione del fascio. Questo \`e dovuto alla
purezza delle predizioni che \`e evidentemente ancora scadente, pur
avendo richiesto la triplice connessione tra i segmenti ricostruiti
nei CS e quelli del primo piatto del brick come tracce di partenza. La
richiesta di tre segmenti consecutivi all'interno del brick
normalmente riduce drasticamente (al di sotto dell'1\%) le connessioni
casuali a tutto vantaggio della purezza. Nel caso del CS in
questione, il salto di 4.7~mm tra i fogli CS e il primo piatto di
brick fa s\`{\i} che le accuratezze degli allineamenti siano pi\`u
scadenti e quindi le coincidenze casuali aumentino. Si noti che questi
CS sono stati attaccati dall'altra parte del brick rispetto alla
posizione prevista nell'esperimento. Questo \`e stato necessario a
causa dei supporti dei changeable sviluppati per prova e non adatti ad
essere montati nella posizione nominale.

\section{Analisi al vertice}
Come detto nela sezione precedente, la scomparsa di una traccia  
 costituisce un possibile vertice di
interazione. La lastrina di piombo immediatamente a monte dell'ultimo
foglio di emulsione dove si \`e vista la traccia viene definita come
la lastrina di interazione. Avendo inseguito una sola traccia, non
siamo in grado di definire e studiare il vertice di interazione. A tal
fine \`e quindi necessario fare delle acquisizioni aggiuntive in un
volume intorno al punto di vertice. Il volume viene definito da una
superficie di $5\times 5~mm^2$ ripetuta per 8 lastre, 4 a monte e 4
a valle del foglio di piombo dove \`e presumibilmente avvenuta
l'interazione.  La figura~\ref{fig:stop} mostra il volume fiduciale
analizzato nell'analisi al vertice.
\begin{figure}[tbp]
\begin{center}
\includegraphics[width=60mm,height=80mm,angle=90]{eps/stop.eps}
\end{center}
\caption{Schema della determinazione del volume per la scansione al vertice.}
\label{fig:stop}
\end{figure}

Dopo la scansione delle 8 zone nei piatti consecutivi, si procede
all'analisi offline dei dati. Prima vengono ricostruite le tracce di
base in ciascun foglio e poi si procede all'allinemento delle 8
lastre. L'allineamento viene mediamente effettuato con circa 20 tracce
passanti in una superficie di $25~mm^2$, oltre a quelle
dell'interazione in questione. 

Tutte le tracce ricostruite vengono divise in due categorie:
tracce passanti, ovvero quelle che attraversano tutto il volume
fiduciale senza fermarsi al suo interno, e tracce che si fermano
all'interno del volume. Prima di definire la traccia come fermatasi all'interno del volume si procede
 a effettuare la procedura cosiddetta di {\emph{relink}}, ovvero si cercano eventuali segmenti che possano costituire il prolungamento della traccia. 
Solo queste ultime partecipano alla successiva
procedura di ricostruzione del vertice basata sul parametro di impatto.

Un vertice viene definito dalla combinazione di almeno due tracce aventi una probabilit\`{a} del fit del vertice di almeno il $5\%$, secondo un algoritmo sviluppato per la ricostruzione dei vertici nell'esperimento HERA-B e opportunamente riadattato al caso dei dati in emulsione \cite{HERAB}.

\begin{figure}[tbp]
\begin{center}
\includegraphics[width=60mm,height=80mm]{eps/cap4/impatto.eps}\includegraphics[width=60mm,height=80mm]{eps/cap4/impatto_theta.eps}

\end{center}
\caption{Distribuzione del parametro di impatto delle tracce rispetto al vertice (sinistra). Nel grafico a destra \`{e} mostrato l'andamento del parametro di impatto in funzione dell'angolo della traccia.}
\label{fig:impatto}
\end{figure}


La figura \ref{fig:impatto} mostra la distribuzione del parametro di impatto delle tracce rispetto al vertice. Come si pu\`{o} notare, tale distribuzione suggerisce un taglio a $10~\mu m$. Tale distribuzione dipende poco dall'angolo della traccia come mostrato nel grafico  destro della figura \ref{fig:impatto}.

A causa della gi\`{a} menzionata impurit\`{a} delle predizioni nei primi fogli di emulsione e per poter avere un volume fiduciale nominale, consideriamo in questa analisi come campione di normalizzazione le sole predizioni che si sono fermate a partire dal piatto 4 e fino al 52. Data la lunghezza di interazione nel piombo (circa $17~cm$) il tasso di interazioni di pioni atteso \`{e} di circa il $25\%$. Su 341 predizioni di partenza al piatto 4, se ciascuna corrispondesse ad una interazione primaria o al primario stesso, ci aspetteremmo circa 85 interazioni fino al piatto 52. Sappiamo per\`{o} che alcune di esse inevitabilmente provengono da interazioni secondarie di particelle cariche o neutre prodotte da un interazione primaria. 


\begin{figure}[tbp]
\begin{center}
\includegraphics[width=60mm,height=80mm]{eps/cap4/parente.eps}

\end{center}
\caption{Angoli delle tracce da cui si originano i vertici.}
\label{fig:parente}
\end{figure}


Le 119 tracce che si sono fermate tra i piatti 4 e 52 sono state classificate come mostrato in tabella \ref{tab:vertici}. Di esse, 46 danno origine a un vertice con due possibili topologie: se ci sono solo due tracce, una \`{e} quella di scan-back e l'altra \`{e} la traccia primaria; se le tracce sono almeno tre, una \`{e} comunque primaria. In figura \ref{fig:good} \`e mostrato il display di un vertice di interazione ricostruito. Si vedono 5 tracce secondarie inclusa la traccia di scan-back dipartirsi dal vertice di interazione preceduto dalla traccia progenitrice, che ha un angolo compatibile con quello del fascio di pioni utilizzato. Il vertice di interazione si origina nella lastra di piombo compresa tra i piatti 38 e 39, 10 $\mu m$ a valle della lastra 39. Di questi 46 vertici, 36 hanno almeno 2 tracce con parametro di impatto rispetto al vertice inferiore a $10~ \mu m$ per entrambe. Le altre 10 saranno oggetto di  ulteriori studi compreso l'ispezione visiva al microscopio. 

20 tracce sono risultate essere passanti. Ci\`{o} \`{e} indice di inefficienze (circa $17\%$) nella procedura di localizzazione del foglio di vertice da imputare a distorsioni locali delle lastrine di emulsione. 21 tracce si fermano all'interno del volume fiduciale senza che alcuna di esse le preceda o le accompagni nell'interazione. 22 tracce mostrano una topologia di tipo {\emph{a gomito}}, ovvero sono precedute a monte del piatto di arresto da una traccia che forma con essa un angolo inferiore a $30~mrad$. Tale topologia \`{e} tipica delle interazioni elastiche dei pioni. Infine 6 tracce mostrano una traccia progenitrice che evidenzia diverse deflessioni. 4 volumi non sono stati analizzati per problemi di  allineamento, la cui soluzione necessiter\`{a} nuove acquisizioni.

\begin{table}
\begin{center}
\begin{tabular}{||c|c||}
\hline
\hline
Categoria &Numero di eventi\\
\hline
Vertici a due  o pi\`{u} tracce & 46\\
\hline
Traccia passante& 20\\
\hline
Traccia fermatasi senza vertice& 21\\
\hline
Kink & 22\\
\hline
Deflessioni multiple& 6\\
\hline
Problemi di allineamento& 4\\
\hline
Totale &119\\
\hline
\end{tabular}
\label{tab:vertici}
\end{center}
\end{table}



Il numero totale di possibili interazioni rivelate \`{e} pertanto formato dalla 
prima, quarta e quinta categoria di eventi per un totale di 74 
interazioni, da confrontare con le circa 85 attese. Si noti che la
 stima delle 85 tracce attese contiene delle approssimazioni normalmente
 applicabili alla procedura di {\emph{Follow Down}} e non a quella di {\emph{Scan Back}}. 
Pertanto essa \`{e} da considerare come un limite superiore alle interazioni attese.



\begin{figure}[tbp]
\begin{center}
\includegraphics[width=60mm,height=80mm]{eps/cap4/good.eps}

\end{center}
\caption{Display di un vertice di interazione ricostruito.}
\label{fig:good}
\end{figure}






